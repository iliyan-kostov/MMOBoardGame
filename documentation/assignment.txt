Походова бордова игра  ("Turn-based board game")

Походова е игра, в която участниците се редуват да изпълняват набор от действия, наречен ход. Ходът може да бъде ограничен по времетраене, по брой действия, според условие и др.
Бордова (таблена, "tabletop") е игра, в която се използва т.нар. "дъска" - специално разграфена повърхност, върху която според правилата на играта се разполагат и/или движат карти, фигури и др., като състоянието на дъската е отражение на състоянието на играта.
Най-известната походова бордова игра е шахът.


Изисквания към играта:
- да се основава на прости и ясни условия
- да бъде походова
- да се използва "дъска"
- да предлага възможност за игра между няколко играчи ("multiplayer")
- да включва употреба на графични елементи като изображения и/или модели на фигури, карти, фон на дъската и др.
- да осигурява централизирано съхранение на статистики за проведените игри, например история на играчите, брой победи/загуби, класиране и др.


Технически изисквания към проекта:
- да бъде разработен чрез използване на Java Development Kit (JDK)
- да бъде изпълним чрез Java Runtime Environment (JRE)
- да се използва графичен потребителски интерфейс (Swing)
- да бъде използвана система за управление на база данни (СУБД) - чрез JDBC driver
- (по желание) да бъдат създадени собствени изображения, анимации и/или звуци или да бъдат използвани готови свободно разпространявани


Спецификация на заданието:
- приложението да се изгради като разпределена система, с архитектура клиент/сървър
- поребителите да могат да регистрират и използват лични профили в системата
- потребителите да могат да играят помежду си чрез директни предизвикателства и/или чрез система за автоматично намиране на опоненти ("matchmaking")
- следенето за коректността на ходовете и условията за победа да бъде извършвано от сървъра
- в СУБД да се съхраняват резултати и данни за проведените игри
- (по желание) да бъде включена възможност за игра срещу компютърно симулиран противник
